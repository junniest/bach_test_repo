\section{Ievads}
Mūsdienīgo programmēšanas valodu sintaksi nevar aprakstīt ar viennozīmīgām kontekstneatkarīgām gramatikām. Tāpēc vairākumam valodu parsētāji ir rakstīti ar rokām, uzmanīgi risinot gramatikas konfliktus. Un kaut arī eksistē parsētāju ģeneratori (piem. ANTLR), kas ar neierobežotu ieskatu kodā var atrisināt gramatikas likumu konfliktus, bieži vien to lietošanas sarežģītība ir salīdzināma ar paša parsētāja rakstīšanu.

Tomēr ievērojamas problēmas parādās tad, kad ir nepieciešams pievienot valodai jaunas konstrukcijas. Tas nozīmē, ka parsētāji ir jāparaksta tā, lai iekļautu jaunos likumus un atrisināt jaunus konfliktus. Ir pašsaprotami, ka gadījumos, kad valoda mainās radikāli, tas būs nepieciešams. Tomēr nelielu izmaiņu gadījumā, it īpaši tādu, kas atvieglo programmētāja darbu, varētu iztikt arī bez tā, atļaujot programmētajam pašam pielāgot valodas sintaksi savam vajadzībām.

Dotais darbs apskata sistēmu, kas ļauj dinamiski paplašināt programmēšanas valodu sintaksi un par pamata principu šīs sistēmas izstrādē ir ņemts pašmodificējamo gramatiku jēdziens. Dinamiski modificējamo gramatiku realizējamība ir aprakstīta dažādos rakstos, tomēr vispārīgā gadījumā šāda tipa gramatikas var nekontrolējami mainīties, izveidojot pavisam citu gramatiku sākotnējās gramatikas vietā. Līdz ar to neierobežotas modifikācijas var izraisīt neprognozējamas sekas.
Piedāvātā sistēma ir balstīta uz sakarīgu gramatikas modifikāciju iespēju ierobežojumu, kā arī uz tipu sistēmas, kas ļaus pārliecināties, ka modifikācijas ir korektas. Lai kontrolēt modifikāciju procesu sintaktiskās izmaiņas tiks apskatītas ka dinamisks priekšprocesēšanas variants. Sistēmas galvenā īpašība ir tas, ka pēc gramatikas transformācijas izpildes modificētais izejas kods būs atpazīstams ar sākotnējo gramatiku.

Aprakstāmās sistēmas ideja ir radusies programmēšanas valodas Eq kompilatora izstrādes laikā. Tomēr tā nav piesaistīta pie kādas programmēšanas valodas, bet gan pie konkrēta parsētāju tipa. Perspektīvā tā var tikt lietota jebkurai valodai, kuras parsētājam piemīt noteiktas īpašības un piedāvāt šai valodai pašmodificēšanas iespējas. Lietojot makro šablonus sakrišanas atrašanai kodā un vienkāršu funkcionālu valodu atrasto virkņu modifikācijai, šī sistēma ļaus izveidot jaunas gramatiskas konstrukcijas no jau eksistējošās programmēšanas valodas bāzes funkcionalitātes.

Šī darba mērķis ir izstrādāt prototipu, kas pierādīs iespēju izveidot strādājošu šablonu sakrišanas sistēmu, kas strādātu uz leksiskā analizatora izveidotiem tokeniem. Prototipa izstrādes galvenais uzdevums ir atrast efektīvu veidu, ka apstrādāt makro prioritātes, ieejas un izejas no kontekstiem un sakrišanas konstatēšanu. 
\fixme{Šeit būs paša prototipa apraksts, kad prototips būs tomēr gatavs.}

Šī dokumenta organizācija ir sekojoša. Nodaļa 2 ievieš un paskaidro galvenos jēdzienus, kas vajadzīgi, lai aprakstīt sistēmu. Nodaļa 3 apraksta problēmu un stāsta, kāpēc šī problēma ir aktuāla. Tā arī piedāvā citus risinājuma piemērus ar pamatojumiem, kāpēc tomēr ir vajadzīga cita pieeja. Nodaļa 4 vispārīgi apraksta izstrādājamo sistēmu un tās galvenās īpašības. Nodara 5, savukārt, apraksta prototipu, rīkus un algoritmus, kas tika lietoti izstrādē. Tā arī pamato, kāpēc daži jau gatavie risinājumi nav lietojami šajā gadījumā. 6. nodaļā ir aprakstītas prototipa iespējas, darba izstrādes rezultāti un parādītas testēšanas stratēģijas, bet 7. nodaļa apraksta darba secinājumus.